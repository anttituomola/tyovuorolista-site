---
layout: ../../layouts/MarkdownPostLayout.astro
title: 'Työvuorolistan päiväkohtaiset muistiinpanot'
pubDate: 2024-03-31
description: 'Työvuorolistan päiväkohtaiset muistiinpanot eli koko päivän tapahtumat. Merkkaa esim. firman virkistyspäivä!'
author: 'Antti Tuomola'
image:
    url: '/blogPostImages/muistiinpanot_modaali.png'
    alt: 'tyovuorolista.fi:n kalenterinäkymä.'
tags: ["työvuorolista", "ominaisuus", "ohjeet", "muistiinpanot"]
---
Päiväkohtainen muistiinpano on **kätevä tapa ilmaista erilaisia päiväkohtaisia erikoisuuksia, kuten "Virkistyspäivä"**, "Yksityistilaisuus" tai vaikkapa "Virtasen häät".

<video controls autoplay="autoplay" loop="loop" muted="muted" preload="auto" width="100%" poster='/tyovuorolista_hero.png'>
  <source src="/blogPostImages/muistiinpano.mp4" type="video/mp4">
</video>

### Miten teen muistiinpanon?
<img src="/blogPostImages/muistiinpanot_nappi.png" style="width: 100%; max-width: 600px; display: block; margin: 20px auto;" />

Muistiinpanon voi tehdä kahdella eri tapaa:
- **Tuplaklikkaa päivää kalenterinäkymässä**
- Klikkaa "Lisää koko päivän tapahtuma" painiketta kalenterinäkymän työntekijöiden yläpuolella

Avautuu modaali, josta voit valita päivämäärän ja kirjoittaa muistiinpanon. Mikäli avasit modaalin tuplaklikkaamalla, klikkaamasi päivä on valmiiksi syötettynä.
<img src="/blogPostImages/muistiinpanot_modaali.png" style="width: 100%; max-width: 600px; display: block; margin: 20px auto;" />

Tallenna, ja näet muistiinpanosi samoin tein kalenterissa ja tulostettavassa listassa.

### Missä muistiinpano näkyy?
Voit tehdä työvuorolistaan päiväkohtaisia muistiinpanoja, jotka näkyvät kolmessa paikassa:
- **suunnittelunäkymä eli kalenteri**: muistiinpano näkyy päivän yläosassa, samassa paikassa kuin pyhäpäivät ja vapaapäivät.
- **printattava työvuorolista**: muistiinpano näkyy kunkin päivämäärän alapuolella.
- **työntekijöiden sähköpostilla toimitettavat työvuorolistat**: muistiinpano näkyy päivän "muistiinpanot" kohdassa, samassa paikassa kuin työvuorokohtaiset muistiinpanotkin.

<img src="/blogPostImages/muistiinpanot_sahkoposti.png" style="width: 100%; max-width: 600px; display: block; margin: 20px auto;" />

### Muistiinpano on tiimikohtainen
Muistiinpano on lähtökohtaisesti tiimikohtainen, mutta voit helposti lisätä sen yhdelle tai vaikka kaikille tiimeille. Tiimisi on listattu muistiinpano-modaalissa, josta voit valita haluamasi tiimit.

On hyvä huomata, että **mikäli poistat muistiinpanon, se poistuu kaikilta tiimeiltä**. Tämän sijasta voit muokata muistiinpanoa, esim. poistaa osan tiimeistä.

### Muistiinpanon muokkaus

Voit muokata muistiinpanoa klikkaamalla sitä kalenterinäkymässä. Modaali avautuu, josta voit muokata tai poistaa muistiinpanon.

### EDIT 02/04/2024: lisätty monipäiväinen muistiinpano

Voit nyt tehdä muistiinpanoja, jotka kattavat useamman päivän. Modaalissa on oma valintansa monipäiväiselle muistiinpanolle, ja voit lisäksi raahata muistiinpanot reunoista aloitus- ja lopetuspäiviä suuntaan tai toiseen.

### EDIT 15/05/2024: Julkiset ja sisäiset muistiinpanot

Nyt voit määritellä muistiinpanolle, onko se julkinen vai ainoastaan sisäiseen käyttöön tarkoitettu. Kun luot uuden muistiinpanon, voit valita "Julkinen muistiinpano" -valinnan modaalissa. 

Julkiset muistiinpanot näkyvät kaikissa julkaistavissa työvuorolistoissa: tulostettavassa listassa ja työntekijöille lähetettävissä sähköposteissa. Sisäiset muistiinpanot näkyvät puolestaan vain sovelluksen suunnittelunäkymässä, jolloin voit tehdä muistiinpanoja, jotka ovat tarkoitettu vain esimiesten tietoon.

<img src="/blogPostImages/public_datenote.png" style="width: 100%; max-width: 600px; display: block; margin: 20px auto;" alt="Julkinen muistiinpano -valinta muistiinpanomodaalissa" />

Tämä ominaisuus on kätevä esimerkiksi silloin, kun haluat merkitä muistiin sisäisiä asioita, kuten "Huom! Aleksi tuuraaja, tarvitsee vielä perehdytystä" tai "Myyntiodotus: 15 000€", jotka eivät ole tarkoitettu koko henkilöstön nähtäväksi.
