---
layout: ../../layouts/MarkdownPostLayout.astro
title: 'Työvuorolista, lyhenteet ja koodit: X, V, TS ja VV'
pubDate: 2022-07-17
description: 'Työvuorolistasta löytyy paljon mystisiä lyhenteitä, koodeja ja tunnuksia, kuten X ja V. Mitä ne tarkoittavat?'
author: 'Antti Tuomola'
image:
    url: '/blogPostImages/tyovuorolista_lyhenteet.png'
    alt: 'tyovuorolista.fi:n kalenterinäkymä.'
tags: ["työvuorolista", "lyhenteet", "vapaapäivä", "koodit", "tunnukset"]
---

# Työvuorolistan lyhenteet: X, V ja muut
Ravintola-alan työvuorolistassa vilisee kellonaikojen lisäksi erilaisia kirjaimia ja lyhenteitä. Mitä ne tarkoittavat?

**V = viikkolepopäivä**
**X = lisävapaapäivä**
**TS = tasoitusvapaa**
**VV = vuosivapaapäivä**

Käytännössä täysaikaisella työntekijällä tulee olla työviikossa viisi työpäivää, yksi viikkolepopäivä (V) ja yksi lisävapaapäivä (X). Tähän on kasa poikkeuksia ja joustomahdollisuuksia, mutta helpoiten laillisen työvuorolistan kasaa siten, että merkkaa viisi työpäivää sekä V- ja X-päivät.

## V eli viikkolepopäivä
Viikkolepopäivä eli V-päivä on vähintään 30 tunnin mittainen tauko työstä. Jos edellinen työvuoro päättyy vaikkapa lauantaina klo 04 aamuyöstä
ja sunnuntai on merkitty V-päiväksi, ei maanantain työvuoro saa alkaa ennen aamukahdeksaa, jotta 30 tunnin lepoaika tulee täyteen.

Jokaisella täydellä työviikolla on oltava V-päivä, eikä niitä voi esimerkiksi siirtää seuraavalle viikolle.

## X eli lisävapaapäivä
Lisävapaapäivä eli X-päivä on vähintään 24 tunnin mittainen tauko työstä. Toisin kuin V-päiviä, X-päiviä voidaan myös siirtää saman kolmiviikkoisjakson aikana muille viikoille: jos työntekijä tekee kolme täyttä työviikkoa, voidaan niistä tienatut 3 X-päivää sijoittaa kukin omalle viikolleen, tai vaikkapa yhdelle viikolle tarjoamaan työntekijälle pidempi vapaa.

Mikäli käytössä on tasoittusmisjärjestelmä (katso TS eli tasoitusvapaa), voidaan X-päiviä siirtää maksimissaan kaksi per kolmiviikkoinen jakso tasoittumisjakson sisällä.

Jos X-päivä annetaan samalla viikolla kun se "tienataan", kannattaa  se tietysti laittaa peräjälkeen V-päivän kanssa - kaikki muu olisi keskisormen näyttämistä työntekijälle. Jos X-pävä siirretään jollekin toiselle viikolle, se on pakko sijoittaa peräjälkeen jonkin muun vapaan kanssa.

## TS eli tasoitusvapaa
Nämä koskevat vain kokoaikaisia työntekijöitä. Kuukausipalkkaisen, kokoaikaisen työntekijän tuntimääriä per työvuorolista (3 viikkoa) voidaan tasata siten, että yhden työvuorolistan keskimääräinen työaika on 112,5 tuntia (eli 5 päivää viikossa, 7.5 tuntia päivässä). Tasoitusjakso voi olla pisimillään 6 työvuorolistan, eli 18 viikon mittainen.

Yksi työvuorolista voi olla pisimillään 130 tuntia.

Tasoitusvapaatarve syntyy siis siitä, että työvuorolista sisältää enemmän kuin 112,5 tuntia. Tasoitusvapaata voidaan antaa joko lyhentämällä työvuoroja toisessa listassa tai antamalla tasoitusvapaapäiviä.

## VV eli vuosivapaapäivä
Vuosivapaita kertyy sekä täysaikaisille että osa-aikaisille työntekijöille. Ne alkavat kertyä kaksi kuukautta työsuhteen alun jälkeen.

Vuosivapaa on siis yksi vapaa päivä, joita kertyy tehdyistä työtunneista. Niitä voi ansaita kalenterivuodessa enintään yhdeksän päivää seuraavan taulukon mukaisesti:

| Toteutuneet työtunnit | Vuosivapaiden lukumäärä |
|-----------------------|-------------------------|
| 200                   | 1                       |
| 400                   | 2                       |
| 600                   | 3                       |
| 800                   | 4                       |
| 1000                  | 5                       |
| 1200                  | 6                       |
| 1400                  | 7                       |
| 1540                  | 8                       |
| 1640                  | 9                       |

Vuosivapaa voidaan antaa heti kun se on ansaittu. Viimeistään vuosivapaat tulee antaa seuraavan kalenterivuoden loppuun mennessä.

Vuosivapaapäivä kestää vähintään 24 tuntia, ja sen laskennallinen pituus on 7.5 työtuntia.
