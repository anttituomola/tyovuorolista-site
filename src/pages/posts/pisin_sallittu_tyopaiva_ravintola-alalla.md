---
layout: ../../layouts/MarkdownPostLayout.astro
title: 'Mikä on pisin sallittu työpäivä ravintola-alalla?'
pubDate: 2022-09-16
description: 'Kuinka monta tuntia vuorokaudessa on sallittua tehdä töitä ravintola-alalla? Mitä sanoo työaikalaki?'
author: 'Antti Tuomola'
image:
    url: '/blogPostImages/tyovuorolista-varoitukset.png'
    alt: 'tyovuorolista.fi:n varoituksia ja notifikaatioita.'
tags: ["työvuorosuunnittelu", "työaikalainsäändäntö", "työtunnit"]
---

Kuinka monta työtuntia vuorokaudessa on liikaa? Kuinka pitkää päivää saa teettää, ennen kuin ollaan selvästi laittoman puolella? Voiko saman päivän aikana olla useita lyhyempiä vuoroja? Työaikalainsäädäntö antaa kaikkiin näihin selkeän vastauksen.

## Pisin sallittu työvuoro ravintola-alalla
Työvuoron pituus saa olla <strong>enintään 10 tuntia</strong>. Edes tämän pituisia vuoroja ei saa teettää "kohtuuttomasti", mitä se kulloinkin sitten tarkoittaakaan. Työvuoron pituus ei saa säännönmukaisesti ylittää 10 tuntia, mutta työntekijän kanssa sovittaessa voidaan aika ajoin tehdä pidempiäkin vuoroja. Tässäkin tulee kuitenkin ehdoton raja vastaan:

## Isoin sallittu tuntimäärä per vuorokausi.
Vuorokaudessa ei saa olla enempää kuin <strong>16 työtuntia</strong>. Tämä voi koostua yhdestä superpitkästä vuorosta tai teoreettisesti myös kahdesta normipituisesta vuorosta. 16 tunnin raja tulee nimittäin siitä, ettei <strong>kahden työvuoron välinen tauko saa olla alle 8 tuntia</strong>. Periaattessa laillista olisi siis aloittaa vuoro klo 00 ja lopettaa se 09:00, aloittaa seuraava vuoro klo 17:00 ja lopettaa se puolen yön aikaan. Näin vuorokauteen tulisi 16 työtuntia ja kahden vuoron välinen tauko olisi 8 tuntia.

Voit lukea tarkemmin <a href="./kuinka_pitka_tauko_tyovuorojen_valilla" target="_blank" >ravintola-alan työaikalainsäädännöstä vuorojen välisten taukojen osalta toisesta tekstistämme</a>.

## Pitääkö minun muistaa kaikki tämä työvuorolistaa tehdessä?
<video controls autoplay="autoplay" loop="loop" muted="muted" preload="auto" width="100%" poster='/tyovuorolista_hero.png'>
  <source src="/blogPostImages/tyovuorolista_notifikaatiot.mp4" type="video/mp4">
</video>
Ei! Käytä tyovuorolista.fi-sovellusta, se muistaa tämän kaiken puolestasi. Sovellus on joustava ja ymmärtää, että välillä täytyy tehdä luoviakin ratkaisuja työvuorosuunnittelussa - se ei pakota sinua tekemään vuoroja tietyllä muotilla. Sen sijaan sovellus huomauttaa aina, kun olet tekemässä epäsuositeltua tai peräti laitonta vuorokirjausta. Sovellus on tehty helpottamaan työvuorosuunnittelua, ei vaikeuttamaan sitä.